---
title: ความตายให้สัญญาณ
date: 2019-03-17 13:06:50 Z
tags:
- Social
layout: post
feature-img: https://source.unsplash.com/j9KG5V8Ua3A
credit-name: Tanya Nevidoma
credit-user: "@nevidoma"
---

เมื่อวานได้รู้ข่าวการเสียชีวิตของคุณครูและเพื่อน ทำให้รู้ว่าความตายก็ให้สัญญาณกับเราเช่นกัน แต่อยู่ที่ว่าเราจะรับรู้ในสัญญาณนั้นหรือไม่ เมื่อไหร่ก็แค่นั้น สนใจใส่ใจมากน้อยแค่ไหน ส่วนจะตั้งใจปรับเปลี่ยนอะไรได้บ้างมากน้อยแค่ไหนนั้นก็เป็นอีกเรื่อง

สำหรับการปรับเปลี่ยนคือทำที่ตัวเรา เริ่มเปลี่ยนไปแล้วแต่เมื่อต้องเข้าไปในสภาพแวดล้อมที่มีพลังงานเดิม ๆ จะเป็นยังไง - หงุดหงิด เจ็บปวด อาเจียนออกมาเพราะรับกับพลังงานเดิมที่เราเคยอยู่ไม่ได้ เราเปลี่ยนไปแล้วแต่ไม่ได้หมายความว่าจะตายหรือจะรอดหรือไม่

เปลี่ยนไปแล้ว แต่ก็ไม่ได้หมายความว่าจะถูกใจใครไปทั้งหมด เพียงแค่รู้ว่าเราได้เปลี่ยนไปแล้ว - ก็ถ้าเผื่อเวลาของเรามีมาเท่าที่มีอยู่แล้วล่ะ เปลี่ยนยังไงก็ไม่ได้ช่วยขยายหรือขยับเวลาตายไปยังไง แต่อย่างน้อยก่อนตายก็ได้เปลี่ยนแปลงตัวเองไปในทิศทางที่เราได้ตั้งใจพัฒนาตัวเองแล้วนะ

มาถึงตรงนี้ก็เหมือนเป็นการย้ำกับตัวเองอีกครั้ง เรียนรู้อีกครั้ง ว่าก่อนตายสิ่ง
ที่ทำได้และต้องทำให้ได้ดีด้วย ก็ให้รักและอ่อนโยนกับตัวเราเองให้มากที่สุดไว้เสมอ ๆ เพราะเมื่อถึงเวลาตาย เราก็ต้องจากร่างนี้ไป และเพราะเรื่องนี้ก็มีแค่เรากับตัวของเราเท่านั้นเองที่ผูกพันกันจริง ๆ
